Tune: Christ is all to me
എന്നും നല്ലവന്‍ യേശു എന്നും നല്ലവന്‍
ഇന്നലെയും ഇന്നും എന്നും അന്യനല്ലവന്‍
ഭാരം ഉള്ളില്‍ നേരിടും നേരമെല്ലാം താങ്ങിടും
സാരമില്ലെന്നോതിടും തന്‍ മാര്‍വ്വിലെന്നെ ചേര്‍ത്തിടും

സംഭവങ്ങള്‍ കേള്‍ക്കവെ കമ്പം ഉള്ളില്‍ ചേര്‍ക്കവെ
തമ്പുരാന്റെ തിരുവചനം ഓര്‍പ്പിക്കും പോലാകവെ

ഉലക വെയില്‍ കൊണ്ടു ഞാന്‍ വാടി വീഴാതോടുവാന്‍
തണലെനിക്കു നല്കിടുവാന്‍ വലഭാഗത്തായുണ്ടു താന്‍

രാവിലും പകലിലും ചേലൊടു തന്‍ പാലനം
ഭൂവിലെനിക്കുള്ളതിനാല്‍ മാലിനില്ല കാരണം

(Ql. കെ. ശാമുവേല്‍)
