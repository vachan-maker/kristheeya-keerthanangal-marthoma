{
    "songNumber": 190,
    "lyrics": "മലയാമി മിശ്രചാപ്പ്‌\nപല്ലവി\nവിശുദ്ധാത്മാവേ! വരിക ദോഷിയാം എന്‍ നെഞ്ചില്‍ വസിക്ക!\nചരണങ്ങള്‍\nനിന്‍ ഹിതം എത്ര അറിഞ്ഞാലും പാപമേ\nനിത്യം ചെയ്തിടുന്നു ഞാന്‍-എന്മേല്‍\nനീ കടാക്ഷിക്കേണം അല്ലെങ്കില്‍ പാപി ഞാന്‍\nനിത്യ ചാവിന്നിരയാം- വിശു\nപാപിയാമെന്‍ മുലം പാടുപെട്ടെന്‍ യേശു\nപാരില്‍ മരിച്ചതിനെ-പല\nപ്രാവശ്യം പാപിമറന്നു മാ പാപങ്ങള്‍\nപക്ഷമായ്‌ ചെയ്തു പോയേന്‍- വിശു\nജീവനുണ്ടെന്നൊരു നാമമെ ഉള്ളെന്നില്‍\nജീവനില്ലേ പരനേ-ഭവാന്‍\n\nകൈവിട്ടാല്‍ പാപി ഞാന്‍ ചാവാനിടയാമേ\nകോപിച്ചുപോ-കരുതേ- വിശു\n\nനിന്നോടപേക്ഷിച്ചു വന്ദനം ചെയ്‌വാനും\n\nനിന്‍സത്യം കേള്‍പ്പതിനും-- മാന്ദ്യം\n\nഎന്നില്‍ പലപ്പോഴും-വന്നുപോയേ, ക്ഷമ--\n\nതന്നു നീ വന്നീടുക- വിശു\n\nഈ ലോക മായയില്‍ കാലം കഴിച്ചു ഞാന്‍\n\nമേല്‍ ലോകത്തെ മറന്നേന്‍ - ഇനീ\n\nആലോക കാര്യങ്ങള്‍ ചിന്തിപ്പതിനു നീ\n\nആഗ്രഹം തന്നീടുക- വിശു\nകല്ലു പോലുള്ള എന്‍വല്ലാത്ത നെഞ്ചിനെ\nനല്ലവണ്ണമുരുക്കി-ഉള്ള\n\nവല്ലാത്ത ചിന്തകള്‍ നീക്കി എന്നുള്ളില്‍ നീ\nപള്ളികൊണ്ടീടണമേ- വിശു\n\n(൪൮൨. റ്റി. കോശി)\n"
}