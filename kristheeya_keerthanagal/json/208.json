{
    "songNumber": 208,
    "lyrics": "കുമ്പിടുന്നേനെന്‍ ജീവനാഥനാം-ദേവാധി ദേവാ!\nനിന്‍ പാദപീഠത്തിങ്കല്‍ പാപി ഞാന്‍ ദേവാ-\n\nഎന്‍ ദുഃഖം തിരുമുന്നില്‍ ചൊല്ലുവാന്‍ തീരെക്കഴിവില്ലാതെന്റെ\n\nനെഞ്ചടയ്ക്കുന്നേ നാവു താഴുന്നേ ദേവാ-\nവിടുവിച്ചീടുകെന്നരികളില്‍ നിന്നു-ചെറു പൈതലാമെന്നെ\nകഠിനപ്പോരില്‍ ഞാന്‍ തളര്‍ന്നിരിക്കുന്ന ദേവാ-\nന്യായവിധിയില്‍ കേറ്റരുതയ്യോ-ഈ ക്ഷീണനാമെന്നെ\nന്യായമെനിക്കു നായക! നീയേ ദേവാ-\nഎന്തപ്പാ! ദുരെ മാറിപ്പോകുന്നു?-വേഗമണഞ്ഞു വരിക നീ\n\nവെന്തു നീറുമെന്നുള്ളില്‍ ധൈര്യം താ ദേവാ-\n\nദൈവരാജ്യത്തില്‍ പന്തി ചേര്‍ത്തെന്നെ-പോറ്റിപ്പോഷിപ്പിക്കയെന്‍\nദേവാ നിന്‍പാദേ വീണുകേഴുന്നേ! | ദേവാ-\n\nവന്ദനം നിനക്കെന്നും താതനേ-നിന്‍ പൊന്‍ ചെവി തുറ-\nന്നെന്നപേക്ഷ നീ വേഗം കേള്‍ക്കണേ! ദേവാ-\n\n(യുസ്തൂസ്‌ യസേഫ്‌)\n"
}