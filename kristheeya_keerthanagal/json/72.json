{
    "songNumber": 72,
    "lyrics": "ചെഞ്ചുരുട്ടി - ആദിതാളം\n\nപല്ലവി\nമനുവേലാ നിനക്കു വന്ദനം അനന്ത കീര്‍ത്തനം പരനേ!\nഅനുപല്ലവി\nകനിഞ്ഞു നിന്മനമുരുകിയെന്നെ നിന്‍ കമനിയാക്കിയതോര്‍ത്തു- മനു\nചരണങ്ങള്‍\nഒരിക്കലും നിന്നെപിരിഞ്ഞിരിപ്പതിനെനിക്കു സംഗതിയരുതേ നിന്റെ\nതിരുമുഖം കണ്ടെന്നകമലരലിഞ്ഞീടുന്നു നീതിയിന്‍കതിരേ!- മനു\nമരണവിഷത്തെ രുചിച്ചു നീയെന്നെ മരണത്തില്‍നിന്നു വിടര്‍ത്തി നിന്റെ\nപരമനീതിയിന്‍ അവകാശം തന്നിട്ടമരലോകത്തില്‍ കടത്തി- മനു\nഎതിരിയിന്‍ നുകത്തടിയൊടിച്ചെനിക്കതി സ്വതന്ത്രതനല്കി-നിന്റെ\nപുതുമനസ്സിനെ ധരിച്ചു സന്തതം വസിപ്പാൻ വദിച്ചതോര്‍ത്തു- മനു\nകരുണനിറഞ്ഞ കരത്താലെന്നെ നിന്‍ കരളിനോടേറ്റമണച്ചു-നിത്യം\nഅരിഗണങ്ങളിന്‍ ശരനിരകളെ അകറ്റി ആശ്ശേഷിച്ചിടുന്നു- മനു\n\n(gl. ജെ. വര്‍ക്കി)\n"
}