{
    "songNumber": 470,
    "lyrics": "എന്‍ പ്രീയ രക്ഷകനേ നിന്നെ കാണ്മാന്‍\nവാഞ്ഛയാല്‍ കാത്തിടുന്നു\nഹാ എന്റെ പ്രീയന്റെ പ്രേമത്തെ ഓര്‍ക്കുമ്പോള്‍\nഹാ എനിക്കാനന്ദം തിങ്ങുന്നു മാനസേ\nതാതന്‍ വലഭാഗത്തിലെനിക്കായി രാജ്യമൊരുക്കിടുവാന്‍\nനീ പോയിട്ടെര്ര നാളായ്‌ ആശയോടു കാത്തു ഞാന്‍ പാര്‍ത്തിടുന്നു\nഎന്നെ നിന്നിമ്പമാം രാജ്യത്തില്‍ ചേര്‍ക്കുവാന്‍\nഎന്നു നീ വന്നിടും എന്നാശ തീർത്തിടും\nവാട്ടം മാലിന്യമില്ലാത്തവകാശം പ്രാപിപ്പാന്‍ തന്‍ സഭയെ\nവാനിലെടുത്തിടുവാന്‍ തന്നോടു കൂടൊന്തിച്ചിരുത്തിടുവാന്‍\nവേഗം നീ വന്നീടാമെന്നുര ചെയ്തിട്ടു -\nതാമസമെന്തഹോ ആനന്ദ വല്ലഭാ--\nഞാന്‍ നിന്നെ ധ്യാനിക്കുമ്പോള്‍ മനോഹരമെങ്ങനെ വര്‍ണ്ണിച്ചിടാം\nവെണ്മയോടു ചുമപ്പും കലർന്നുള്ള ലക്ഷങ്ങളിലുത്തമന്‍\nനീ മഹാ സുന്ദരന്‍ ആഗ്രഹിക്കത്തക്കോന്‍\nനീ മതിയേ എനിക്കെന്നേക്കും നിശ്ചയം\nപ്രേമം നിന്നോടധികം തോന്നുമാറെന്‍ നാവു രുചിച്ചിടുന്നു\nനാമമതിമധുരം തേന്‍കട്ട്യെക്കാളുമതിമധുരം\nനീയെന്റെ രക്ഷകന്‍ വീണ്ടെടുത്തോനെന്നെ\nനീ എനിക്കുള്ളവന്‍ ഞാന്‍ നിനക്കുള്ളവന്‍\n(മുത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}