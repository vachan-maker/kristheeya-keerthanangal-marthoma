{
    "songNumber": 155,
    "lyrics": "1 മരണം ജയിച്ച വീരാ\nഎന്‍ കര്‍ത്താവാം യേശുവേ!\nഎന്റെ മരണവും തീരെ\nവിഴുങ്ങിയ ജീവനേ!\nനിന്റെ ജീവന്‍ എന്നില്‍വേണം\nവേണ്ട സ്വന്തജീവിതം\nനീ എന്നുള്ളില്‍ വസിക്കേണം\nഎന്നത്രെ എന്‍ താല്‍പര്യം\n\n2 ലോകത്തിനും പാപത്തിനും\nക്രൂശിന്മേല്‍ ഞാന്‍ മരിച്ചു\nജീവന്റെ പുതുക്കത്തിനും\nഉടന്‍ നിന്നെ ധരിച്ചു\nസ്വര്‍ഗ്ഗത്തിലിപ്പോളെന്‍ ജീവന്‍\nയേശു താനെന്‍ പാര്‍പ്പിടം\nഉന്നതങ്ങളില്‍ ഈ ഹീനര്‍\nവാഴുന്നെന്തോരാശ്ചര്യം!\n\n3 ജീവവെള്ളം ഒഴുകുന്നു\nനനയ്ക്കുന്നെന്‍ ഹൃദയം\nപുഷ്പങ്ങളായ്‌ പുഷ്പിക്കുന്നു\nശാന്തിസ്നേഹം ആനന്ദം\nഇതെന്‍ പ്രിയനുള്ള തോട്ടം\nഇതില്‍ നടക്കുന്നു ഞാന്‍,\nരാവും പകലും തന്‍ നോട്ടം\nഉണ്ടതിന്മേല്‍ കാക്കുവാന്‍\n\n4 നിന്റെ ശക്തി എന്റെ ശക്തി\nഎല്ലാറ്റിനും മതി ഞാന്‍\nനിന്റെ ഭക്തി എന്റെ ഭക്തി\nഹാ നിന്നില്‍ ഞാന്‍ ധനവാന്‍\nഎന്റെ പ്രിയനെനിക്കുള്ളോന്‍\nഅവനുള്ളോന്‍ ഞാനുമായ്‌\nക്രൂശില്‍ സ്വന്തരക്തം തന്നോന്‍\nഎന്നെ വാങ്ങി തനിക്കായ്‌\n\n5 യേശു! എന്‍ വിശ്വാസക്കണ്ണു\nകാത്തു സൂക്ഷിക്കേണമേ,\nഅതില്‍ ഇഹലോക മണ്ണു\nവീണുമയക്കരുതേ!\nസാത്താന്‍ ഓരോ ചിന്തകളെ\nഈച്ചുകളെ എന്ന പോല്‍\nഅയച്ചാല്‍ കണ്‍പോളകളെ\nഉടന്‍ നീ അടച്ചുകൊള്‍,\n\n6 ലോകം വേണ്ട ഒന്നും വേണ്ടാ\nയേശു മതി എനിക്കു\nസാത്താനേ നീ ആശിക്കേണ്ട\nകൊണ്ടുപോ നിന്‍ സമ്പത്ത്‌\nകഴുകന്‍ പോല്‍ പറക്കുന്നു\nമേലോട്ടെന്റെ ഹൃദയം\nഭൂമി താഴെ കിടക്കുന്നു\nദൂരെയതിന്‍ അശുദ്ധി\n\n7 യേശുവേ! നീ ജീവിക്കുന്നു\nഞാനുമെന്നും ജീവിക്കും\nനിത്യജീവന്‍ നിന്നില്‍ നിന്നു\nഎന്നിലെന്നും ഒഴുകും\nസ്വര്‍ഗ്ഗത്തില്‍ നീ ഇരിക്കുന്നു\nവേഗം ഞാനുമിരിക്കും\nസ്നേഹത്തിന്‍ സംസര്‍ഗ്ഗത്തിനു\nനിന്റെ കൂടെ വസിക്കും\n\n(വി. നാഗല്‍)\n"
}