{
    "songNumber": 204,
    "lyrics": "ആനന്ദഭൈരവി-അടതാളം\n\nപാപി ഞാന്‍ മഹാ പാപി ഞാന്‍ പരാ! യേശു നാഥാ! സ്വാമീ!\nകോപിച്ചീടല്ലേ ദൈവജാതനേ- യേശു നാഥാ! സ്വാമീ!\n\nനാവിനാല്‍ മനം ക്രിയയാലുമേ യേശു നാഥാ! സ്വാമീ!\nനിന്‍ വിരോധിയായ്‌ പാപീ ഞാന്‍ പരാ യേശു നാഥാ! സ്വാമീ!\n\nനീതി നോക്കിയാല്‍ ഭീതിയേറുന്നേ- യേശു നാഥാ! സ്വാമീ!\nഹേതുവിങ്ങില്ലേ-വാദിച്ചീടുവാന്‍- യേശു നാഥാ! സ്വാമീ!\n\nഞാന്‍ ചെയ്യാത്തൊരു തിന്മയിങ്ങില്ലേ യേശു നാഥാ! സ്വാമീ!\nപിന്‍തിരിയല്ലേ എന്‍ പരാ! പരാ! യേശു നാഥാ! സ്വാമീ!\n\nതിന്മയല്ലാതെ നന്മയിങ്ങില്ലേ- യേശു നാഥാ! സ്വാമീ!\nനന്മ തിന്മയാല്‍ തീര്‍ന്നു പോകുന്നേ- യേശു നാഥാ! സ്വാമീ!\n\nചിന്തിച്ചെന്‍ ഉള്ളം വെന്തു നീറുന്നേ- യേശു നാഥാ! സ്വാമീ!\nഎന്തു ഞാന്‍ ചെയ്തേന്‍ എന്‍ പരാ! പരാ!- യേശു നാഥാ! സ്വാമീ!\n\nഅന്നു കള്ളനു ദത്തമാം ക്ഷമ- യേശു നാഥാ! സ്വാമീ!\nഇന്നീ പാപിക്കും തന്നീടേണമേ- യേശു നാഥാ! സ്വാമീ!\n\nനീ വെടിയല്ലേ-പാപിയാമെന്നെ- യേശു നാഥാ! സ്വാമീ!\nപോവതിനൊരു പാതമറ്റില്ലേ- യേശു നാഥാ! സ്വാമീ!\n\nഎന്നെ മോചിച്ചാല്‍ തന്നെ നിന്‍കൃപ യേശു നാഥാ! സ്വാമീ!\nനന്നേ ശോഭിക്കും നന്മ ദായക യേശു നാഥാ സ്വാമീ!\n\nകാലം പോകുന്നേ മാലില്‍ ചാകും മുന്‍- യേശു നാഥാ! സ്വാമീ!\nചേലോടെ കൃപ-ചെയ്തീടേണമേ- യേശു നാഥാ! സ്വാമീ!\n\n(മോശവത്സലം)\n"
}