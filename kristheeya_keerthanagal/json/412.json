{
    "songNumber": 412,
    "lyrics": "ആദിതാളം\nആശ്വാസമേ എനിക്കേറെ തിങ്ങീടുന്നു\nവിശ്വാസ ക്കണ്ണാല്‍ ഞാന്‍ നോക്കീടുമ്പോള്‍\nസ്നേഹമേറീടുമെന്‍ രക്ഷകന്‍ സന്നിധയ\nആനന്ദക്കുട്ടരെ കാണുന്നല്ലോ\nആമോദത്താല്‍ തിങ്ങി ആശ്ചര്യ മോടവര്‍\nചുറ്റുംനിന്നു സ്തുതിചെയ്തീടുന്നു\nതങ്കതിരുമുഖം കാണ്‍മാന്‍കൊതിച്ചവര്‍\nഉല്ലാസമോടിതാ നോക്കീടുന്നു\nതന്‍ കൈകളാല്‍ കണ്ണുനീരെല്ലാം താതന്‍താന്‍\nഎന്നേക്കുമായി തുടച്ചിതല്ലോ\nപൊന്‍വീണകള്‍ മധരിച്ചാമോദ പൂര്‍ണ്ണരായ്‌\nകര്‍ത്താവിനെ സ്തുതി ചെയ്യുന്നവര്‍\nകുഞ്ഞാടിന്റെ രക്തം തന്നില്‍ തങ്ങള്‍ അങ്കി\nനന്നായ്‌ വെളുപ്പിച്ച കുട്ടരിവര്‍\nപൂര്‍ണ്ണവിശുദ്ധരായ്ത്തീര്‍ന്നവരേശുവിന്‍\nതങ്കരുധിരത്തിന്‍ ശക്തിയാലെ\nതങ്കക്കിരീടങ്ങള്‍ തങ്ങള്‍ ശിരസ്സിന്മേല്‍\nവെണ്‍നിലയങ്കി ധരിച്ചോരിവര്‍\nകയ്യില്‍ കുരുത്തോല ഏറ്റിട്ടവര്‍സ്തുതി\nപാടീട്ടാനന്ദമോടാര്‍ത്തീടുന്നു\nചേര്‍ന്നീടുമേ വേഗം ഞാനും ആ കൂട്ടത്തില്‍\nശുദ്ധരോടൊന്നിച്ചങ്ങാനന്ദിപ്പാന്‍\nലോകം വേണ്ടാ എനിക്കൊന്നുംവേണ്ടാ എന്റെ\nനാഥന്റെ സന്നിധൌ ചേര്‍ന്നാല്‍ മതി\nകര്‍ത്താവേ! വിശ്വാസപ്പോരില്‍ തോല്ക്കാതെന്നെ\nഅവസാനത്തോളം നീ നിര്‍ത്തേണമേ\nആകാശമേഘത്തില്‍ കാഹള നാദത്തില്‍\nഅടിയനും നിന്‍ മുമ്പില്‍ കാണേണമേ\n\n(മൂത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}