{
    "songNumber": 1,
    "lyrics": "അതിരാവിലെ തിരുസന്നിധി\nഅണയുന്നൊരു സമയെ\nഅതിയായ്‌ നിന്നെസ്തുതിപ്പാന്‍കൃപ\nഅരുള്‍ക യേശുപരനേ!\n\nചരണങ്ങള്‍\n\n1 രജനിയതിലടിയാനെ നീ\nസുഖമായ്‌ കാത്ത കൃപയ്ക്കായ്‌\nഭജനീയമാം തിരുനാമത്തി-\nന്നനന്തം സ്തുതി മഹത്വം- അതി\n\n2 എവിടെല്ലാമീനിശയില്‍ മൃതി\nനടന്നിട്ടുണ്ടു പരനേ!\nഅതില്‍ നിന്നെന്നെപരിപാലിച്ച\nകൃപയ്ക്കായ്‌ സ്തുതി നിനക്ക്‌- അതി\n\n3 നെടുവീര്‍പ്പിട്ടു കരഞ്ഞീടുന്നു\nപല മര്‍ത്യരീസമയെ\nഅടിയന്നുളളില്‍ കുതുകം-തന്ന\nക്ൃപയ്ക്കായ്‌ സ്തുതി നിനക്ക്‌- അതി\n\n4 കിടക്കയില്‍വച്ചരിയാം സാത്താ-\n\nനടുക്കാതിരിപ്പതിനെന്‍\nഅടുക്കല്‍ ദൂതഗണത്തെ കാവ-\nലണച്ച കൃപയനല്പം- അതി\n\n5 ഉറക്കത്തിനു സുഖവും തന്നെ-\nന്നരികെ നിന്നു കൃപയാല്‍\nഉറങ്ങാതെന്നെ ബലമായ്‌ കാത്ത\nതിരുമേനിക്കു മഹത്വം- അതി\n\n6 അരുണന്‍ ഉദിച്ചുയര്‍ന്നിക്ഷിതി\nദ്യുതിയാല്‍ വിളങ്ങീടുംപോല്‍\nപരനേയെന്റെയകമെ വെളി-\nവരുള്‍ക തിരുകൃപയാല്‍- അതി\n\n(പി. എം. കൊച്ചുകുറു)\n"
}