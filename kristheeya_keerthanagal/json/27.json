{
    "songNumber": 27,
    "lyrics": "ആദിതാളം\nപല്ലവി\nഅനുഗ്രഹക്കടലേ എഴുന്നള്ളി വരികയി-\nന്നനുഗ്രഹമടിയാരില്‍ അളവെന്യേ പകരാന്‍\nഅനുപല്ലവി\nപിച്ചളസര്‍പ്പത്തെ നോക്കിയ മനുജര്‍-\nക്കൊക്കെയുമനുഗ്രഹ ജീവന്‍ നീ നല്‍കിയേ- അനു\nചരണങ്ങള്‍\nഎന്നില്‍നിന്നു കുടിച്ചിടുന്നോര്‍ വയറ്റില്‍ നി-\nന്നനുഗ്രഹ ജലനദിയൊഴുകുമെന്നരുളി നീ\nപ്രന്തണ്ടപ്പൊസ്തോലന്മാരില്‍ കൂടാദ്യമായ്‌\nപെന്തക്കോസ്തിന്‍ നാളിലൊഴുകിയ വന്‍നദി- അനു\n\nആത്മമാരി-കൂടാതെങ്ങനെ ജീവിക്കും?-\n\nദേശങ്ങള്‍ വരണ്ടുപോയ്‌ ദൈവമേ കാണണേ!\n\nയോവേല്‍ പ്രവാചകന്‍ ഉരച്ച നിന്‍വാഗ്ദത്തം\n\nഞങ്ങളിലിന്നു നീ നിവൃത്തിയാക്കീടണം- അനു\n\nപരിശുദ്ധ കാര്യസ്ഥന്‍ ഞങ്ങളില്‍ വന്നെല്ലാ-\n\nകുറവുകള്‍ തീര്‍ക്കണം കരുണയിന്‍ നദിയേ!\n\nവീട്ടിലും നാട്ടിലും വഴിയിലും പുഴയിലും\nഏവര്‍ക്കുമനുഗ്രഹമടിയങ്ങളായിടാന്‍- അനു\n\nമരുപ്രദേശം പാട്ടോടുല്ലസിച്ചാനന്ദി-\n\nച്ചേദനു തുല്യമായ്‌ സുഗന്ധങ്ങള്‍ വീശണം\n\nപീശോന്‍ ഗീഹോന്‍ നദി ഹിദ്ദേക്കല്‍ ഫ്രാത്തതും\n\nമേദിനിയില്‍ ഞങ്ങള്‍ക്കേകണം ദൈവമേ- അനു\n\nകുരുടന്മാര്‍ കാണണേ ചെകിടന്മാര്‍ കേള്‍ക്കണേ!\n\nമുടന്തുള്ളോര്‍ ചാടണേ! ഈമന്‍മാര്‍ പാടണേ!\n\nവീണ്ടെടുത്തോരെല്ലാം കൂട്ടമായ്‌ കൂടി നിന്‍\n\nഎതിരേലപിന്‍ ഗാനങ്ങള്‍ ഘോഷമായ്‌ പാടണം- | അനു\nസിംഹങ്ങള്‍ കേറാത്ത വഴി ഞങ്ങള്‍ക്കേകണേ!\n\nദുഷ്ടമൃഗങ്ങള്‍ക്കു കാടുകളാകല്ലേ!\n\nരാജമാര്‍ഗ്നേ ഞങ്ങള്‍ പാട്ടൊടുമാര്‍പ്പോടും\n\nകുരിശിന്റെ കൊടിക്കീഴില്‍ ജയത്തോടെ വാഴണം- അനു\nസീയോന്‍ യാത്രക്കാരെ ദൈവമേ ഓര്‍ക്കണേ!\n\nവഴിമദ്ധ്യേ അവര്‍ക്കുള്ള സങ്കടം തീര്‍ക്കണേ!\n\nവരുമെന്നരുളിയ പൊന്നുകാന്താ! നിന്റെ\n\nവരവിനു താമസം മേലിലുണ്ടാകല്ലേ- അനു\n\n(മൂത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}