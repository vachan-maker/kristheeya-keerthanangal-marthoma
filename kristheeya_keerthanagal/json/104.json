{
    "songNumber": 104,
    "lyrics": "ചിന്തുതരു-ആദിതാളം\nആദിത്യചന്ദ്രാദികളെ ചമച്ചവനു സ്തോത്രം\nബോധിച്ചതെല്ലാം ക്ഷണത്തില്‍ തികച്ചവനു സ്തോത്രം\nഏദന്‍ കാവില്‍ ആദംഹവ്വായോടും പലവുന്ദം\nമോദമുടന്‍ സൃഷ്ടിചെയ്ത നാഥനെന്നും സ്തോത്രം\n\nആദി മനുഷ്യന്‍ ചതിവില്‍ ആയതിനെ കണ്ടു\nഭീതി ഭൂവനത്തില്‍ നിന്നുപോവതിനാ-യ്ക്കൊണ്ടു\nവേദപരന്‍-നീതി തിക്വാവതിനായ്‌ പണ്ടു\nഖേദമൊഴിപ്പാന്‍ മരണം ജയിച്ചവനു-സ്തോത്രം\n\nബാലഗണമേ! വരുവിന്‍ ശീലമുടന്‍ കൂടി\nകോലാഹല വാണികളായ്‌ ഹാലേലുയ്യാ പാടി\nചേലൊടു പാദം വണങ്ങാന്‍ ഗീതഗണം തേടി\nഏലോഫീം പിതാസുതനാത്മാവിനെ സ്തുതിപ്പിന്‍\n\nദൂതരെല്ലാം മോദമുടന്‍ നാഥനെക്കൊണ്ടാടി\nസാദരം സിംഹാസനത്തില്‍ നാലുചുറ്റും കൂടി\nതാതസുതാത്മാക്കള്‍ക്കു നല്‍ഗീതങ്ങളെ പാടി\nശ്വേതവസ്ത്രങ്ങള്‍ ധരിച്ചു കൂടുന്നതു മോടി\nശക്തിയാല്‍ ചരാചരങ്ങള്‍ ഒക്കെയും ഉണ്ടാക്കി\nയുക്തിയാല്‍ തരാതരത്തില്‍ എത്രയും നന്നാക്കി\nഭക്തിയായ്‌ നടപ്പതിനു മാര്‍ഗ്ഗമൊന്നുണ്ടാക്കി\nമുക്തിയില്‍ നടത്തുന്ന ത്രിയേകനെന്നും സ്തോത്രം\n\n(മോശവത്സലം)\n"
}