{
    "songNumber": 135,
    "lyrics": "ആദിതാളം\nപല്ലവി\nഹോശന്നാ! മഹോന്നതനാം യേശുമഹാ-രാജനെന്നും\nഹോശന്നാ കര്‍ത്തനുടെ വിശുദ്ധ നാമത്തില്‍ വരുന്നവനു സദാ\nചരണങ്ങള്‍\nയറുശലേം -- നഗരിയതില്‍ - വരുന്നു മഹാ-രാജനെന്നു\nഅറിഞ്ഞതിനാല്‍ ബഹുജനങ്ങള്‍ ഒരുങ്ങിവന്നരചനെയെതിരേല്പാന്‍\nആണ്‍കഴുതകുട്ടിയിന്മേല്‍ - ആടകളെ വിരിച്ചു ശിഷ്യര്‍\nആണ്ടവനെ ഇരുത്തിക്കൊണ്ടു - ആടിപ്പാടി സ്തുതിച്ചവര്‍ നടന്നിടുന്നു-\nമേലങ്കി-കളെ വഴിയില്‍ - അലംകൃതമായ്‌ - പലര്‍ വിരിച്ചു\nമാലോകര്‍- വഴിനീളെ - ശാലേമിന്നധിപതിയെ വാഴ്ത്തിടുന്നു.\nകുരുത്തോല - പിടിച്ചു ചിലര്‍ - ഗുരുവരനെ - സ്തുതിച്ചീടുന്നു\nമരങ്ങളില്‍ നി-- ന്നിളങ്കൊമ്പുകള്‍ - വിരവൊടു വെട്ടിചിലര്‍ വിതറിടുന്നു\nപൂരുഷാരം - അസംഖ്യമിതാ - നിരനിരയായ്‌ നടന്നിടുന്നു.\nഒരു മനസ്സോ-ടതികുതുകാല്‍-അരചനെ സ്തുതിച്ചവര്‍ പുകഴ്ത്തിടുന്നു--\nപരിചോടു - ബാലഗണം പരിശുദ്ധനെ പുകഴ്ത്തിടുന്നു...\nപരീശരെല്ലാം - അരിശം പുണ്ടു - പരിശ്രമിച്ചിടുന്നതു മുടക്കീടുവാന്‍-\nആര്‍ത്തമോദത്തോടിന്നു നാം വാഴ്ത്തീടുക - പാര്‍ത്ഥിവനെ\n\nകീര്‍ത്തിക്ക നാം - തിരുനാമം - പാര്‍ത്തലത്തിലനുദിനം മോദമോടെ:\n(പി. വി. തൊമ്മി)\n"
}