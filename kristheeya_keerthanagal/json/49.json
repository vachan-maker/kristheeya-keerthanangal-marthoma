{
    "songNumber": 49,
    "lyrics": "ആനന്ദഭൈരവി- തി. ഏകതാളം\nപല്ലവി\nസ്തുതിപ്പിന്‍! സ്തുതിപ്പിന്‍! യേശുദേവനെ - ഹല്ലെലുയ്യ പാടി\nസ്തുതിപ്പിന്‍! സ്തുതിപ്പിന്‍! യേശുദേവനെ\nഅനുപല്ലവി\nസ്തുതിപ്പിന്‍ ലോകത്തിന്‍-പാപത്തെ നീക്കുവാന്‍\nഅധിപനായ്‌ വന്ന- ദൈവകുഞ്ഞാടിനെ - സ്തുതി\n\nചരണങ്ങള്‍\n\nകരുണനിറഞ്ഞ കണ്ണുള്ളോനവന്‍- തന്‍ജനത്തിന്‍ കരച്ചില്‍\nകരളലിഞ്ഞു കേള്‍ക്കും കാതുള്ളോന്‍ - ലോക പാപച്ചുമടിനെ\n\nശിരസ്സു കൊണ്ടു ചുമന്നൊഴിപ്പതിനു\n\nകുരിശെടുത്തു ഗോല്‍ഗോഥാവില്‍ പോയോനെ- സ്തുതി\nവഴിയും സത്യവും ജീവനുമിവനെ-അവന്നരികില്‍ വരുവിന്‍\nവഴിയുമാശ്വാസമേകുമേ അവന്‍ --പാപച്ചുമടൊഴിച്ചവന്‍\n\nമഴയും മഞ്ഞും പെയ്യുമ്പോലുള്ളില്‍ കൃപ\n\nപൊഴിയുമേ മേഘത്തൂണില്‍ നിന്നും പാടി- സ്തുതി\nമരിച്ചവരില്‍ നിന്നാദ്യം ജനിച്ചവന്‍--ഭൂമിരാജാക്കന്മാരെ\nഭരിച്ചുവാഴും ഏകനായകന്‍-- നമ്മെ സ്‌നേഹിച്ചവന്‍ തിരു-\n\nചോരയില്‍ കഴുകി നമ്മെയെല്ലാം ശുദ്ധീ-\n\nകരിച്ച വിശ്വസ്ത - സാക്ഷിയെ നിനച്ചു- സ്തുതി\nഏഴുപൊന്‍ നിലവിളക്കുകളുളളില്‍-നിലയങ്കി ധരിച്ചും\nഏഴു നക്ഷത്രം വലങ്കയ്യിലും മാര്‍വ്വില്‍- പൊന്‍കച്ച പുണ്ടും\n\nവായിലിരുമുനവാളുമഗ്നിജാല-\n\nപോലെ കണ്ണുമുള്ള - മാനവമകനെ സ്തുതി\nകാലുകളുലയില്‍ കാച്ചിപ്പഴുപ്പിച്ച - നല്ല പിച്ചളയ്ക്കൊത്തതും\nചേലൊടു മുഖഭാവമാദിതൃന്‍- ശക്തിയോടു പ്രകാശിക്കും-\n\nപോലെയും തല - മുടി ധവളപ്പഞ്ഞി-\n\nപോലെയുമിരിക്കുന്ന ദൈവപുത്രനെ- സ്തുതി\nവളരെവെളളത്തിന്നിരച്ചില്‍ക്കൊത്തതും ശവക്കല്ലറയില്‍ നിന്നും\nവെളിയെ മരിച്ചോരുയിര്‍ത്തുവരുവാനായ്‌-- തക്ക വല്ലഭമുളളതും\n\nഎളിയ ജനം ചെവിക്കൊള്‍വതുമായ\n\nവലിയ ഗംഭീര-ശബ്ദവുമുളേളാനെ- സ്തുതി\nവലിയ ദൈവദൂതന്റെ ശബ്ദവും-ദൈവകാഹളവും തന്റെ\nവിളിയോടിടകലര്‍ന്നു മുഴങ്ങവെ - വാനലോകത്തില്‍ നിന്നേശു\n\nജ്വലിക്കും അഗ്നിമേഘത്തില്‍ വെളിപ്പെടും\n\nകലങ്ങും ദുഷ്ടര്‍: തന്മക്കളാനന്ദിക്കും- സ്തുതി\nമന്നവമന്നനാകുന്ന മശിഹായെ മഹാസേനയിന്‍ കര്‍ത്തനെ\nമണ്ണും വിണ്ണും പടച്ചവനെ മന, ?വല-മനുനന്ദനനെ പര\n\nനന്ദനനെ മേരിനന്ദനനെ രാജ-\n\nനന്ദനനെ നിങ്ങള്‍ നന്ദിയോടു പാടി- സ്തുതി\nഹല്ലെലുയ്യാ പാടി സ്തുതിപ്പിന്‍ യേശുവെ - യേശു നാമത്തിനു ജയം\nഅല്ലലെല്ലാമവനകലെക്കളയുമേ-യേശു രാജാവിനോശന്നാ\n\nനല്ലവനാമേശു നാഥന്‍ വരും, സര്‍വ്വ\n\nവല്ലഭാ! യേശുവേ! വേഗം വരേണമേ- സ്തുതി\n\n(യുസ്തുസ്‌ യസേഫ്‌)\n"
}