{
    "songNumber": 177,
    "lyrics": "ചെഞ്ചുരുട്ടി - ഏകതാളം\nപല്ലവി\nപിന്നാലെ വരിക കുരിശെടുത്തെന്‍\nപിന്നാലെ നീ വരിക നിന്നെ വെറുത്തെന്‍\nപിന്നാലെ നീ വരിക!\nഅനുപല്ലവി\nപിന്നാലെ നീ വരിക പേയാടും ചിന്തവിട്ടു\nഇന്നേരം മായാലാഭം എല്ലാം ഉപേക്ഷിച്ചു നീ-\n\nചരണങ്ങള്‍\n\nഎന്നില്‍ ആശ്രയിക്ക എന്നില്‍ അന്‍പു വെയ്ക്ക\n\nഎന്നുടെ ആത്മസഹായം കേട്ടു കൊള്‍ക\n\nമന്നില്‍ ഗുരുവായ്‌ വന്നേന്‍ മഹത്വ കര്‍ത്താവു ഞാനേ!\n\nഒന്നും വിടാതെ തടം ഓരോന്നും നോക്കിക്കൊണ്ടെന്‍-- പിന്നാലെ\n\nപാപപരീക്ഷ ഭയമെന്യേ ജയിക്ക\n\nതാപം നിന്ദ ഹിംസകള്‍ സര്‍വ്വവും സഹിക്ക\n\nരാപ്പകല്‍ പരനോടുരമിച്ചു ജപിച്ചു കൊള്‍ക!\n\nകോപം വെടിഞ്ഞെല്ലാര്‍ക്കും-ഗുണം ചെയ്കതുനീവായി- പിന്നാലെ\n\nചിന്ത നീയെന്നുടേതു ചേതസി ധരിക്ക\n\nസ്വന്ത ജഡേച്ഛകള്‍ ജയിച്ചൊഴിച്ചീടുക\n\nഅന്തം ചിന്തിച്ചു നിന്നെ-അഖിലം വെറുത്തിരിക്ക\n\nസന്തതം തുടര്‍ന്നു വാ-സകല തലങ്ങളിലും പിന്നാലെ\n\nസുഖമില്ലാത്തിടത്തും-ദുര്‍ഘട സ്ഥലത്തും\n\nഅകത്തു ഖേദിപ്പാന്‍ ഏകനായ്‌ നീ നിന്നീടിലും\n\nപകലുള്ള വെളിച്ചത്തും ഭ്രമമേകുമിരുട്ടിലും\n\nതുകയോടെന്‍തടം കണ്ടു സൂക്ഷിച്ചു നടന്നെന്റെ- പിന്നാലെ\n\nധീരനായ്‌ വരിക ചേര്‍ന്നു പിന്‍വരിക\n\nപാരം സന്തുഷ്ടനായി പരസ്യമായ്‌ വരിക\n\nവേറെകാണുന്നവരെ വിളിച്ചുകുട്ടി വരിക\n\nവേറെ കൂട്ടരോടെല്ലാം സ്നേഹം കാണിച്ചു കൊണ്ടെന്‍- പിന്നാലെ\n\nപാപിയായാലും പകച്ചോനായാലും\n\nതാപിയാകാതെ നീ വാ ദയയോടു വിളിച്ചെന്‍\n\nപാപികളെ രക്ഷിപ്പാന്‍ പരമ കനാനില്‍ ചേര്‍പ്പാന്‍\n\nശാപം ചുമന്നു തീര്‍ത്തെന്‍ സമയം പോയിടും മുന്‍- പിന്നാലെ\n(മോശവത്സലം)\n"
}