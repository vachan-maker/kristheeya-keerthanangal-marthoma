{
    "songNumber": 17,
    "lyrics": "മിശ്രചാപ്താളം\nമന്നവനേ! മഹോന്നതാ നിന്നെ ഞങ്ങള്‍ വന്ദിക്കുന്നു\nഇദ്ധരയില്‍ നീയൊഴിഞ്ഞില്ലാരുമേ-ഞങ്ങള്‍-\nക്കാശ്രയമായ്‌ മേലിലും നീ മാത്രമേ\n\nദൈവദുതസൈന്യം നിന്നെ നമിക്കുന്നു പരിശുദ്ധാ!\nദോഷികളാം ഞങ്ങളിതിനെന്തുളളു- ഓര്‍ത്താല്‍\nനിന്റെ നാമം .ചൊല്ലിടാനും പോരായേ\n\nമഹാദേവാ! മക്കള്‍ ഞങ്ങള്‍-തിരുമുമ്പില്‍ വണങ്ങുന്നു\nമാരിപോലീന്നനുഗ്രഹം നല്‍കണം-സര്‍വ്വ\nഖേദവും തീര്‍ത്തു നീ ഞങ്ങള്‍ക്കാകണം\n\nനിന്നെപ്പോലോര്‍ ധനമില്ല നിന്നെപ്പോലോര്‍ സുഖമില്ല\nഎന്നെന്നേക്കും നിന്‍മുഖത്തില്‍ വാഴുവാന്‍-ദാസര്‍-\nക്കനുവാദം തന്നു മാര്‍വ്വില്‍ ചേര്‍ക്കണം\n\nപൊന്നുനാഥാ! പൊന്നുനാഥാ! നിന്‍മുഖം കണ്ടാനന്ദിപ്പാന്‍\nസ്വര്‍ഗ്ഗദേശത്തെന്നു വന്നുചേര്‍ന്നിടും-ലോക\nസങ്കടങ്ങളൊഴിഞ്ഞങ്ങു വാഴുവാന്‍\n\nഭക്തന്മാരേ! രാപ്പകല്‍ നാം തിരുമുമ്പിലാരാധിപ്പാന്‍\nഎത്രവേഗം വാനരാജ്യേ പോയിടാം - സര്‍വ്വ\n\nസമ്മോദവും ലഭിച്ചെന്നും പാര്‍ത്തീടാം\n\n(മൂത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}