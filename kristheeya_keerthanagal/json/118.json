{
    "songNumber": 118,
    "lyrics": "ആദിതാളം\nകൂടിടാം കൂടിടാം-എന്നമട്ട്‌ (ബംഗാളി)\n1 ജാതനായ്‌ ജാതനായിന്നു-ലോക രക്ഷകനേശുമശിഹാ-\nഉന്നതന്‍ തന്‍ ആവിയതാല്‍-ഉരുവായ്കന്യക മേരിയില്‍\nഅത്ഭുത ശിശുവിനെ കാണാന്‍-വണങ്ങിടാന്‍--\nസ്തുതിച്ചിടാന്‍ ഒരുങ്ങിടാം വേഗം പോകാം\n\nലോകത്തിന്‍-പ്രത്യാശ അവന്‍ മാത്രം\nപാപത്തില്‍--നിന്നുദ്ധരിപ്പോന്‍ ഏകന്‍\nആപത്തില്‍ സ്ഥിരസങ്കേതമവന്‍\n\nദൈവത്തിന്‍ പുത്രനു മഹത്വം സദാ--\n\n2 പോയിടാം പോയിടാം നമുക്കു ബേതലേ ജനിച്ചു ദേവജാതന്‍\nആകാശെ ഉദിച്ചുയര്‍ന്നതാരം ശോഭിച്ചു നാലുചുറ്റുപാടും\nമൂവരാം ശാസ്ര്തജ്ഞന്മാര്‍ കണ്ടു ബദ്ധപ്പെട്ടു\nപൊന്നുമുരുകുന്തുരുക്കം കയ്യിലേന്തി-\n\nരാജന്‍മുമ്പില്‍ കാഴ്ചവെയ്പാന്‍പോയി\nഹെരോദാവിന്‍ കൊട്ടാരത്തില്‍ ചെന്നു\nയൂദരാ-ജന്‍ ജന്മം എവിടെ?\nചോദിച്ചു-ഗ്രഹിച്ചു പോയി കുമ്പിട്ടു\n\n3 പാടിടാം പാടിടാം എന്നും നിത്യരാജാവിനെ പുകഴ്ത്തിടാം\nആട്ടിടയര്‍ കേട്ടു സുവാര്‍ത്ത -കര്‍ത്താവാം ക്രിസ്തു ജനിച്ചെന്നു\nസ്വര്‍ഗ്ഗത്തില്‍ ദുതഗണംകൂടി -ഗീതംപാടി\nഉന്നതത്തില്‍ ദൈവത്തിനു ഹാലേലുയ്യാ-\n\nഭൂമിയില്‍ - ദൈവപ്രീതിയുള്ളോര്‍ക്കു\nശാന്തിയു-ണ്ടാകട്ടെന്നവര്‍ പാടി\nശീലകള്‍-ചുറ്റി പശുത്തൊട്ടിയില്‍\nകിടക്കും-കുഞ്ഞിനെ കാൺമാൻ പോയവര്‍\n\n(൪൮. കെ.പി. ഫിലിപ്പ്‌)\n"
}