{
    "songNumber": 368,
    "lyrics": "ചെഞ്ചുരുട്ടി-ആദിതാളം\nപല്ലവി\nഇന്നേരം പ്രിയ ദൈവമേ! നിന്നാത്മദാനം\nതന്നാലും പ്രാര്‍ത്ഥിച്ചീടുവാന്‍\n\nഅനുപല്ലവി\nനിന്നോടു പ്രാര്‍ത്ഥിച്ചീടാന്‍ നിന്നടിയങ്ങള്‍ നിന്റെ\nസന്നിധാനത്തില്‍ വന്നു ചേര്‍ന്നിരിക്കുന്നു നാഥാ- ഇന്നേ\n\nനിന്തിരു പാദപീഠത്തില്‍--അണയുവതിനെന്തുള്ളൂ ഞങ്ങളപ്പനേ।\nനിന്‍ തിരുസുതനേശുവിന്‍ തിരു ജഡം ഭുവി\nചിന്തിയോര്‍ പുതു വഴി തുറന്നു പ്രതിഷ്ഠിച്ചതാല്‍- ഇന്നേ\n\nമന്ദതയെല്ലാം നീക്കുക നിന്നടിയാരില്‍ തന്നരുള്‍ നല്ലുണര്‍ച്ചയെ\nവന്നിടുന്നൊരു ക്ഷീണം നിദ്ര, മയക്കമിവ'\nഒന്നാകെ , നീയകറ്റി തന്നിടുകാത്മശക്തി- ഇന്നേ\n\nഓരോ ചിന്തകള്‍ ഞങ്ങളില്‍ വരുന്നേ മനസ്സോരോന്നും പതറിടുന്നേ\nഘോര വൈരിയോടു നീ പോരാടിയടിയാര്‍ക്കു\nചോരയാല്‍ ജയം നല്‍കിടേണം പരമനാഥാ!- ഇന്നേ\n\nനിന്തിരു വാഗ്ദത്തങ്ങളെ-മനതളിരില്‍ ചിന്തിച്ചു നല്ല മൈര്യമായ്‌\nശാന്തതയോടും ഭവല്‍ സന്നിധി ബോധത്തോടും\n\nസന്തതം പ്രാര്‍ത്ഥിച്ചീടാന്‍ നിന്‍ തുണ നല്‍കീടേണം-- ഇന്നേ\nനീയല്ലാതാരുമില്ലയ്യോ! ഞങ്ങള്‍ക്കഭയം നീയല്ലോ പ്രാണനാഥനേ!\nനീ യാചന കേട്ടീടാതായാല്‍ പിശാചിനുടെ\n\nമായാവലയില്‍ നാശമായിടുമായതിനാല്‍-- ഇന്നേ\n\n(പി. വി. തൊമ്മി)\n"
}