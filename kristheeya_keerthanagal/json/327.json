{
    "songNumber": 327,
    "lyrics": "Tune: The Church’s one foundation\n7.6.D 9.5. 228\n1 കര്‍ത്താവേ! വരേണമേ\nനിന്മക്കള്‍ മദ്ധ്യത്തില്‍\nആശിഷം നല്‍കേണമേ\nഈ അവസരത്തില്‍\nഈ പുതു ദൈവാലയം\nനിന്‍നാമ കീര്‍ത്തിക്കായ്‌\nപ്രതിഷ്ഠിക്കുന്നു വയം (ഞങ്ങള്‍\nനിന്‍ദാസന്‍മൂലമായ്‌\n2ഈ ആലയത്തെ നന്നായ്‌\nശുദ്ധീകരിക്കണം\nനിന്‍നിരന്തരവാസം\nകര്‍ത്താവേ! ആക്കണം\nനീ ഇതില്‍ സദാ മേവി\nആശീര്‍വദിക്കേണം\nനിന്‍ മക്കളിന്‍ ഉതവി\nഎന്നും നീ ആകണം\n3 ഈ ആലയം ആകണം\nപ്രാര്‍ത്ഥനാ നിലയം\nപാപികള്‍ക്കുണ്ടാകണം\nമാറിയ ഹൃദയം\nനിന്‍വചനം കേള്‍ക്കണം\nനിന്‍ മക്കളെപ്പോഴും\nശുദ്ധിയില്‍ വളരേണം\nശോഭിപ്പാന്‍ എപ്പോഴും\n4 ഈ ആലയത്തില്‍ നിത്യം\nനിന്‍ സ്തുതി പൊങ്ങണം\nനിന്‍ നാമം സദാ സ്തുത്യം\nമാനസ മോഹനം\nമേല്‍ ലോകത്തില്‍ നിന്‍ ദൂതര്‍\nനിന്‍നാമത്തില്‍ സ്തുതി\nപാടുംപോല്‍ ഇങ്ങും ഭക്തര്‍\nചൊല്ലേണം സംസ്തുതി\n5 ഈ ആലയം സ്വര്‍ഗ്ഗത്തില്‍\nവാതില്‍ ആയിടണം\nഇങ്ങു വിശുദ്ധാത്മാവിന്‍\nആശീര്‍ വര്‍ഷം വേണം\nഈ വാതില്ക്കല്‍ നിന്‍ മക്കള്‍\nനിന്നെ വിളിക്കുമ്പോള്‍\nനീ കേട്ടു നിന്‍ വരങ്ങള്‍\nനല്കി വാഴ്ത്തീടപ്പോള്‍\n6 നിന്‍ വിശുദ്ധ സംസര്‍ഗ്ഗം\nഇങ്ങുണ്ടാകണമേ! .\nനിന്‍മക്കള്‍ക്കുള്ള സ്വര്‍ഗ്ഗം\n. നീ തന്നെ ദൈവമേ\nനിന്‍ മക്കള്‍ നിന്നോടും നീ\nനിന്‍ മക്കളോടുമേ\nസംസര്‍ഗ്ഗം ഇങ്ങുചെയ്ക\nകര്‍ത്താ! എന്നേക്കുമേ\n\n7 ഈ ആലയേ നാള്‍ തോറും\nനിന്‍മക്കള്‍ വര്‍ദ്ധിച്ചു\nതിങ്ങിടേണം എല്ലാരും\nഭേദങ്ങള്‍ വര്‍ജ്ജിച്ചു\nജാതികളിന്‍ സമുഹം\nചേര്‍ന്നിങ്ങു സര്‍വ്വദാ\nപുകഴ്ത്തണം നിൻനാമം\nസന്തോഷമായ്പിതാ!\n"
}