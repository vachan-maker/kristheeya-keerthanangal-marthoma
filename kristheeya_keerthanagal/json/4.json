{
    "songNumber": 4,
    "lyrics": "ആദിതാളം\n\n1 ഉണരുക നീയെന്നാത്മാവേ!\nചേരുകെന്നേശുവിന്നരികില്‍ നീ\nതുണയവനല്ലാതാരുള്ളീ\nഏഴകള്‍ നമ്മെപാലിപ്പാന്‍\n\n2 പുതിയൊരു ദിവസംവന്നതിനാല്‍-\nഎങ്ങനെ നമ്മുടെ ജീവിതത്തെ\nഭൂതലമതിലെ നയിച്ചീടേണം\nആയതറിയിക്ക താതനോടു\n\n3 പോയൊരു ദിവസമതുപോലെ\nഭൂവിലെവാസവും നീങ്ങിപ്പോം\nനീയതു ധ്യാനിച്ചീശങ്കല്‍\nആശ്രയം പുതുക്കണമീക്ഷണത്തില്‍\n\n4 വീടുമില്ലാരുമില്ലൊന്നുമില്ലീ\nലോകത്തിലെനിക്കെന്നോര്‍ക്കുക നീ\nവിട്ടകലും നീ ഒരുനാളില്‍\nഉണ്ടെന്നുതോന്നുന്ന സകലത്തേയും\n\n5 നിത്യ സൌഭാഗ്യങ്ങളനുഭവിപ്പാന്‍\nസ്വര്‍ഗ്ഗത്തില്‍ നമുക്കുള്ള വീടുമതി\nനിതൃജീവാമൃതമോദമണി-\nഞ്ഞപ്പന്റെ മടിയില്‍ വസിക്കരുതോ\n\n6 സ്‌നേഹിതര്‍ നമുക്കുണ്ടുസ്വര്‍ഗ്ഗത്തില്‍\nദൈവത്തിന്‍ ദൂതരും പരിശുദ്ധരും\nസ്നേഹംകൊണ്ടേശുവെ WOK jos}\nന്നവിടെ നമുക്കും പാടരുതോ?\n\n7 ക്രിസ്തന്റെ കാഹളമൂതും ധ്വനി ,\nകേള്‍ക്കുമോ ഈ ദിനമാരറിഞ്ഞു\nവിശ്രമവാസത്തിലാകുമോ നാം\nഏതിനുമൊരുങ്ങുകെന്നാത്മാവേ!\n\n(മുത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}