{
    "songNumber": 248,
    "lyrics": "വിശ്വാസം\nമിശ്രചാപ്പ്‌\n\nഎന്റെ ദൈവം മഹത്വത്തില്‍ ആര്‍ദ്രവാനായ്‌ ജീവിക്കുമ്പോള്‍\nസാധു ഞാനീ ക്ഷോണി തന്നില്‍ ക്ലേശിപ്പാന്‍-ഏതും\nകാര്യമില്ലെന്നെന്റെ ഉള്ളം ചൊല്ലുന്നു.\n\nവൈഷമ്യമുള്ളേതു കുന്നും ഞാന്‍ കരേറി നട കൊള്‍വാന്‍'\nരക്ഷകനെന്‍ കാലുകള്‍ക്കു വേഗമായ്‌-തീര്‍ന്നെന്‍\nപാതയില്‍ ഞാന്‍ മാനിനെപ്പോലോടിടും\n\nആരുമെനിക്കില്ലെന്നോ ഞാന്‍ ഏകനായി തീര്‍ന്നുവെന്നോ\nമാനസത്തിലാധി പുണ്ടു ഖേദിപ്പാന്‍ -സാധു\nഅന്ധനായി തീര്‍ന്നീടല്ലേ ദൈവമേ!\n\nഎന്റെ നിത്യ സ്നേഹിതന്മാര്‍ ദൈവദുതസംഘമത്രെ\nഇപ്പോളവര്‍ ദൈവ മുമ്പില്‍ സേവയാം-എന്നെ\nകാവല്‍ ചെയ്തു ശുശ്രൂഷിപ്പാന്‍ വന്നിടും\n\nദുഃഖിതനായോടിപ്പോയ്‌ ഞാന്‍ മരുഭൂവില്‍ കിടന്നാലും\nഎന്നെയോര്‍ത്തു ദൈവദുതര്‍ വന്നിടും ഏറ്റം\nസ്നേഫച്ചുടോടപ്പവുമായ്‌ വന്നിടും\n\nനാളെയെക്കൊണ്ടെന്‍ മനസ്സില്‍ ലവലേശം ഭാരമില്ല\nഓരോ നാളും ദൈവമെന്നെ പോറ്റുന്നു-തന്റെ\nകൈകളില്‍ ഞാന്‍ ദിനം തോറും ചാരുന്നു\n\nകാക്കകളെ വിചാരിപ്പിന്‍ വിതയില്ല കൊയ്ത്തുമില്ല\n\nദൈവം അവയ്ക്കായി വേണ്ടതേകുന്നു-ലില്ലി\nപുഷ്പങ്ങള്‍ക്കുമവന്‍ ശോഭ നല്‍കുന്നു\n\nപത്മോസ്‌ ദ്വീപില്‍ ഏകനായ്‌ ഞാന്‍ വസിച്ചാലും ഭയമില്ല\nസ്വര്‍ഗ്ഗം തുറന്നെന്റെ പ്രിയന്‍ വന്നീടും-മഹാ\nദര്‍ശനത്താല്‍ വിവശനായ്ത്തീരും ഞാന്‍\n\nഹാ മഹേശാ കരുണേശാ! പൊന്നു താതാ! നീയെനിക്കായ്‌\nവേണ്ടെതെല്ലാം ദയതോന്നി നല്‍കുമ്പോള്‍-എന്റെ\n\nദേഹി വൃഥാ കലങ്ങുന്നതെന്തിനായ്‌\n\n(മൂത്താംപാക്കല്‍ കൊച്ചുകുഞ്ഞ്‌ ഉപദേശി\n"
}