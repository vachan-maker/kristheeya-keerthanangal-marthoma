{
    "songNumber": 148,
    "lyrics": "തി-ഏകതാളം\nസര്‍വപാപക്കറകള്‍ തീര്‍ത്തു\nനരരെ രക്ഷിച്ചീടുവാന്‍\nഉര്‍വിനാഥന്‍ യേശുദേവന്‍\n\nചൊരിഞ്ഞ തിരുരക്തമേ!\n\nയേശുവോടീലോകര്‍ ചെയ്ത-\nതോര്‍ക്ക ഈ പൂങ്കാവനേ\nവേദനയോടേശുദേവന്‍\n\nചൊരിഞ്ഞ തിരുരക്തമേ\n\nകാട്ടുചെന്നായ്‌ കൂട്ടമായൊ-\nരാടിനെ പിടിച്ചപോല്‍\nകൂട്ടമായ്‌ ദുഷ്ടരടിച്ച-\n\nപ്പോള്‍ ചൊരിഞ്ഞ രക്തമേ!\nമുള്ളുകൊണ്ടുള്ളോര്‍ മൂടിയാല്‍\nമന്നവന്‍ തിരുത്തല-\nയ്ക്കുള്ളിലും പുറത്തുമായി\nപാഞ്ഞ തിരുരക്തമേ!\nനീണ്ട ഇരുമ്പാണികൊണ്ടു\nദുഷ്ടരാ കൈകാല്‍കളെ\nതോണ്ടിയ നേരംചൊരിഞ്ഞ\n\nരക്ഷിതാവിന്‍ രക്തമേ!\n\nവഞ്ചകസാത്താനെ ബന്ധി-\nച്ചന്ധകാരം നീക്കുവാന്‍\nഅഞ്ചു കായങ്ങള്‍ വഴിയായ്‌\nവഴിഞ്ഞ തിരുരക്തമേ!\n\n(മൂത്താംപാക്കല്‍ കൊച്ചുകുഞ്ഞ്‌ ഉപദേശി)\n"
}