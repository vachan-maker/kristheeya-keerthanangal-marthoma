{
    "songNumber": 15,
    "lyrics": "11\n\n12\n\n14\n\n10\n\n1\n\n12\n\nതി - ത്രിപുടതാളം\n*ഞങ്ങള്‍ക്കുളള കര്‍ത്താവേ ഞാനിഹ'...എന്നരീതി\nI\nആദിയുമന്തവുമില്ലാത്തോ-രാദിപിതാവേ! കരുണകള്‍ നീ,\nഈ ദിനമെന്നോടു ചെയ്തതിനായ്‌ മോദമോടെ സ്തുതിചെയ്യുന്നേന്‍.\nദിനമതിനന്തം വന്നതുപോല്‍ തനുവിനുമന്തം വരുമെന്നും,\nദിനകരനാദിയുംമാറുമെന്നും- അനുദിനമോര്‍പ്പിക്കണമേ നീ,\nസ്വപ്നമെനിക്കു വരും മുന്‍പെ - ശമനം മനസ്സില്‍ വരുത്തണമേ\nഅനഘമുറക്കത്തിലുമെന്റെ-മനനം നിന്മേലാകണമേ,\nനിരുപമഗുണനും നീതികൃപാ-കിരണനുമായുളളവനേ നിന്‍\nകരുണയുടെ ചിറകിന്‍ നിഴലില്‍ കനിവോടെന്നെ കാക്കണമേ,\nനിന്തിരുസുതനെ പ്രതിയെന്റെ -വന്‍തരവീഴ്ച പൊറുക്കണമേ,\nഅന്തിയിലും സുഖമതുപോലെന്‍ അന്ത്യത്തിങ്കലുമേകണമേ,\nമരണം ശിക്ഷാവിധി, ചോദ്യം-എരിയും നരകത്തീക്കുഴിയും\nഉരുകും യാതന വേദനയും-കരുതാന്‍ നീയരുളീടേണമേ,\nജീവനുയിര്‍പ്പും നിതൃതയും-ജീവനുമോചനരക്ഷകളും\nഭാവിയില്‍ സുഖമീയാശകളെന്‍ ജീവാധാരമതാകണമേ,\nആത്മവലിപ്പവുമീദേഹ സത്മത്തിന്റെയരിഷതയും\nഅല്പായുസ്സും മമ ചിത്തേ എപ്പോഴുമോര്‍പ്പിക്കണമേ നീ\nനിത്യാനിത്യങ്ങളെയും നിന്‍-സത്യാസത്യങ്ങളെയും ഞാന്‍\nകൃത്യാകൃത്യവുമറിവാന്‍ എന്‍-ചിത്തേ വെളിവുണ്ടാകണമേ,\nകുറ്റം ഞാന്‍ ചെയ്തവജെല്ലാം-ഏറ്റയ്യോ പറയുന്നടിയാന്‍\nചുറ്റുമിതാ വന്‍മലപോലെം:മുറ്റുന്നെന്നുടെ പാപങ്ങള്‍\nവഴിതെറ്റിവലഞ്ഞാടതുപോല്‍-പിഴകള്‍ പെരുത്തൊരുവന്‍കാട്ടില്‍\nഉഴലുന്നതിനാലഴലേറി കുഴയുന്നേന്‍ഞാന്‍ കര്‍ത്താവേ\nദൂര്‍വൃത്തികളെല്ലാം ചെയ്തേന്‍-ദുര്‍വൃഹമാം ദുശ്ചിന്തകളും\nഗര്‍വ്വമൊടടിയന്‍ ചിന്തിച്ചേന്‍-സര്‍വ്വജ്ഞാ! നിന്തിരുമുമ്പില്‍\nതിരുകല്പനകളശേഷം ഞാന്‍-പരിലംഘിച്ചതിനാല്‍ നിന്നെ\nപരിഹാസം ചെയ്തതിദു:ഖേ-പരിണാമത്തിലകപ്പെട്ടേന്‍\nദൈവപിതാവേ നിനക്കും നിന്‍-ഏകസുതന്‍ മശിഹായിക്കും\nഅതുപോലെ റുഹായ്ക്കും-സ്തുതിയുണ്ടാകണമെന്നേക്കും\nI\nആദിയുമന്തവുമില്ലാത്തോ-രാദിപിതാവേ!/കരുണകള്‍ നീ\nഈ ദിനമെന്നോടു ചെയ്തതിനായ്‌-മോദമോടെ സ്തുതി ചെയ്യുന്നേ\nമരണത്തിന്നുടെ ദുഃഖമതും-നരകത്തിന്നുടെ വേദനയും\nഅരികത്തായി വളഞ്ഞയ്യോ ദുരിതം നീ പോക്കീടണമേ.\nശരണം നീയല്ലാതില്ല-പരമില്ലടിയനൊരാശ്രയവും\nപെരുകുന്നാധികളെണ്ണിയിവന്‍-കരയുന്നതു നീ കേള്‍ക്കണമേ\nമാ പാപികളെ രക്ഷിപ്പാന്‍-വാനവനവനീചരനായി,\nവന്‍പാടുകളേറ്റതുമീശോ-നിന്‍കാരുണ്യം കൊണ്ടല്ലോ\nനരവേഷത്തെ കൈക്കൊണ്ടു-നരദുരിതത്തെ കയ്യേറ്റ\n(AVG തൂങ്ങി മരിച്ചതുമെന്‍-ദുരിതത്തെ പ്രതിയല്ലോ നീ\nമരണത്തെയും വെന്ന്‌ പിതാ-- വരികത്തങ്ങുഗമിച്ചതു നിന്‍\nശരണപ്പെട്ടവരെ മോക്ഷേ-വരണം ചെയ്വതിനായല്ലോ\nഅഘമകലുന്നതിനായെന്റെ-അകമതിനെ പുതുതാക്കണമേ\nഅകവെളിവിന്നാത്മാവിനെ നീ-അകമേ നിവസിപ്പിക്കണമേ.\nവിലമതിയാരക്തത്താലെന്‍-മനമഖിലം നീ കഴുകണമേ,\nവലുതായൊരുദിവസത്തില്‍ ഞാന്‍-നിലകൊള്‍വാന്‍ ബലമേകണമേ.\nരണ്ടാമത്തെവരവില്‍ നീ-രണ്ടായുലകു പിരിക്കുമ്പോള്‍\nആണ്ടവനേ നിന്‍വലഭാഗേ-കൊണ്ടിടണമേ നീയെന്നെ\nനിത്യം നീയധിപതിയെന്നും-സത്യം സകലേശ്വരനെന്നും\nശുദ്ധന്‍ നീ ശുഭകരനെന്നും-മര്‍ത്യന്നവലംബനമെന്നും\nമഹിമകളുടെയമഹാത്മാവേ-മഹിമനിറഞ്ഞൊരു നിൻനാമം\nമഹിയതില്‍ ഞങ്ങള്‍ക്കെപ്പോഴും മഹിതതയോടെ വിളങ്ങണമേ.\nദൈവപിതാവേ! നിനക്കും നിന്‍ ഏകസുതന്‍ മശിഹായിക്കും.\nഅതുപോലെ റുഹായിക്കും-സ്തുതിയുണ്ടാകണമെന്നേക്കും\n(ചേകോട്ടാശാന്‍)\n"
}