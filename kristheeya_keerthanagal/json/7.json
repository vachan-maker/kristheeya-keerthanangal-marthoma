{
    "songNumber": 7,
    "lyrics": "(ഞങ്ങള്‍ക്കുള്ള കര്‍ത്താവേ ഞാനിഹ...എന്നരീതി)\nആത്മാവേ! ഉണരുക നേരം-പുലരുന്നതിനകമേ നിന്റെ\nദൈവിക കര്‍മ്മനിയമങ്ങള്‍ -ചെയ്വതിനുഴറീടുക വേഗം\nഅര്‍ക്കനുദിച്ചുവരുന്നല്ലോ-പാര്‍ക്കരുതേ പരമാത്മാവിന്‍\nപക്കലണപ്പാന്‍ പൂജകളെ--വെക്കമൊരുക്കുക പുലര്‍കാലേ\nകാലം പോയി വൃഥാഗതമാം -കാലം തവവീണ്ടീടുക നീ\nകാലം ഇനിശേഷിച്ചതിനെ-പാലിച്ചീടുക ഫലമോടെ,\nകാലവിളംബനമരുതേ, നല്‍-കാലമിതെ കളയരുതേ, നിന്‍\nനാളവസാനിച്ചെന്നോര്‍ത്തീ- നാളില്‍ ജീവിച്ചീടുക നീ\nവലിയൊരുനാളു വരുന്നല്ലോ-മലകളുമന്നു വിറയ്ക്കുമ്പോള്‍\nബലമൊടുനീയും നില്പതിനായ്‌-ബലമുടയോനെ സ്തുതിചെയ്ക\nപരമപദത്തെ സ്നേഹിക്ക- പരഗതിവരുവാന്‍ മോഹിക്ക\nപരസ്നേഹത്തെ പാലിക്ക പരമാര്‍ത്ഥം സംസ്വരിക്ക\nമനസ്സുതെളിഞ്ഞു പ്രകാശിക്ക-മഹിമാത്മാവിന്‍കണ്ണുകള്‍ നിന്‍\nമനമതിലുള്ള രഹസ്യങ്ങള്‍-മറവുകള്‍ മാറ്റിക്കാക്കുന്നു.\nഉണരുക മനമേ, ഉണരുക പോയ്ച്ചേരുകമാലാഖമാരോ-\nടുയരങ്ങളിലത്യുന്നതന-ങ്ങുച്ചൈസ്തുതി പാഠം ചെയ്ക\nസൈന്യങ്ങളുടെ നാഥാ! നീ ശുദ്ധന്‍, ശുദ്ധന്‍, പരിശുദ്ധന്‍,\nഎന്നനവരതം പാടുന്ന-വൃന്ദമോടൊത്തു വണങ്ങവനെ\nനിദ്രയതാമെന്‍ കണ്‍കളുടെ-മുദ്രയെ നീക്കുവതിന്നായി\nആര്‍ദ്രത വളരെ കാട്ടിയനിന്‍-കാല്‍തളിരില്‍പണിചെയ്യുന്നേന്‍,\nനിശ്രയിലീ ഞാന്‍ വീണപ്പോള്‍- ശ്രതുവില്‍ നിന്നുടല്‍ കാത്തെന്നെ\nഭ്ര്രമായിപ്പാലിച്ചൊരു നിന്‍ കാല്‍തളിരില്‍ പണിചെയ്യുന്നേന്‍\nഇരുള്‍നിരതന്നുടെ മറമുഴുവന്‍-വിരവൊടു രഹസിവലിച്ചുടനെ,\nഇരുലോകത്തില്‍ വെളിവുതരും-കരമതിനെ സ്തുതി ചെയ്യുന്നേ,\nഗര്‍ഭഗൃഹത്തിലടഞ്ഞതില്‍ ഞാന്‍-അര്‍ഭകനായി വളര്‍ന്നപ്പോള്‍\nഅത്ഭുതമായ്‌ പരിപാലിച്ച-സലപരനെ സ്തുതിചെയ്യുന്നേ,\nദൈവപിതാവേ, നിനക്കുംനിന്‍-ഏകസുതന്‍ മശിഹായിക്കും,\nഅതുപോലെ റൂഹായിക്കും-സ്തുതിയുണ്ടാകണമെന്നേക്കും.\n\n(ചേകോട്ടാശാന്‍?)\n"
}