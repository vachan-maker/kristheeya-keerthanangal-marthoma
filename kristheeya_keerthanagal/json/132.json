{
    "songNumber": 132,
    "lyrics": "മമ\n\nഈശേനി - ആദിതാളം\nമറുദിവസം മറിയമകന്‍ യറുശലേമില്‍ വരുന്നുണ്ടെന്നു\nഅറിഞ്ഞു ബഹു ജനമവനെ എതിരേല്പാന്‍ പുറപ്പെട്ടുപോയ്‌\nഈത്തപ്പന കുരുത്തോലകള്‍ ചേര്‍ത്തു കൈയില്‍ എതിരേറ്റു\nചീര്‍ത്തമോദം പുണ്ടവനെ വാഴ്ത്തി മഹാനന്ദത്തോടെ\nമന്നവനാം ദാവീദിന്റെ നന്ദനനു ഹോശന്ന!\nഉന്നതങ്ങളില്‍ ഹോശന്നാ എന്നട്ടഹസിച്ചു ചൊല്ലി\nകര്‍ത്താവിന്റെ തിരുനാമത്തില്‍ വരും ഇസ്രയേലിന്‍ രാജാവു\nവാഴ്ത്തപ്പെട്ടോനാകയെന്നു ആര്‍ത്തവര്‍ കീര്‍ത്തിച്ചീടിനാര്‍\nകഴുതക്കുട്ടി കണ്ടിട്ടേശു കയറിയതിന്ദേലിരുന്നു\nഅരുതു ഭയം നിനക്കേതും പരമ സീയോന്‍ മലമകളേ\nകണ്ടാലും നിന്മഹിപന്‍ കഴുതക്കുട്ടിപ്പുറത്തു കേറി-\nക്കൊണ്ടു വരുന്നെന്നെഴുതീട്ടുണ്ടതുപോല്‍ നിവൃത്തിവന്നു\nപരമനോടു കൂടെ വന്ന പുരുഷാരം മുന്‍ നടന്നു\nമരിച്ചവനാം ലാസറിനെ ഉണര്‍ത്തിയവന്‍ നാലാം ദിനം\nഎന്നു സാക്ഷിപകര്‍ന്നിരുന്നാരെന്നതു കേട്ടുടന്‍ ജനങ്ങള്‍\nവന്നു മഹാനന്ദത്തോടെ മന്നവനെ എതിരേറ്റു\nഅരിശം പുണ്ടു പരീശര്‍ തമ്മില്‍ പറഞ്ഞു നമുക്കൊരു ഫലവും\nവരുന്നില്ലെന്നു കണ്ടോ ലോകം അവനോടിതാ ചേര്‍ന്നു പോയി\nഅഴകിയൊരു മണവാളനേ! കഴലിണയെ കരുതി വന്ന\nഅഴുകിയാളാം പുഴുവാമെന്നെ കഴുകി നിന്റെ കാന്തയാക്ക\n\n(യുസ്തുസ്‌ യാസേഫ്‌)\n"
}