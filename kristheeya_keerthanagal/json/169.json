{
    "songNumber": 169,
    "lyrics": "തോടി-ആദിതാളം\nപാടും പരമരക്ഷകനേശു' എന്ന രീതി\n\nപല്ലവി\nപാ-പീ പരനരികില്‍ വരിക നീ-\nനിന്റെ ദുരിതമകറ്റുമവന്‍- പാപി\nഅനുപല്ലവി\nദീനരില്‍ മനസ്സലിവുടയവനാമിവനെ\nകണ്ടുകേ-ണു പിഴ താ--ണു പറഞ്ഞീടുക- പാപി\nചരണങ്ങള്‍\n\nമഹത്വസിംഹാസനത്തെ വെടിഞ്ഞു നിന്‍പേര്‍ക്കു\nബഹുത്വ സേനകളുടെ സ്തുതികള്‍ മറന്നു\n\nഇഹത്തില്‍ നരവടിവു ധരിച്ചെളിയവനായി\n\nമഹത്വം നിനക്കു വരുത്തുവതിന്നിതു നിനച്ചു-- പാപി\n\nതല ചായിച്ചീടുവതിന്നിടം കിടയാതെ\n\nഅലഞ്ഞു നിന്നുടെ പാപവലയറുപ്പാനായ്‌\n\nവലിയ ദൈവം നിന്നോടു ബലമായ്‌ വാദിച്ചിടുന്ന-\nതലിവു കൊണ്ടല്ലയോ നിന്‍ മലിനത നീക്കുമവന്‍- പാപി\n\nഅലഞ്ഞു വഴി വെടിഞ്ഞു നടന്നലഞ്ഞോരോ-\n\nടണഞ്ഞു വരുന്നതിന്നു പറഞ്ഞു വൈകാതെ\n\nനിറഞ്ഞ കരുണയോടെ പറഞ്ഞിടുന്നിപ്പോഴും നീ\nമറഞ്ഞിടാതോടിവാ നിന്‍ നിറഞ്ഞ പാപമകറ്റും- പാപി\n\nപെരിയ പാടുകളേറ്റു കരുണയെ കാട്ടി\n\nതിരുനിണം ചൊരിഞ്ഞു നിന്നുടെ കടം വീട്ടി\n\nഅരികില്‍ വരുന്നവരെ അണപ്പാന്‍ തൃക്കരം നീട്ടി\nമരുവുന്നോരഖിലേശ-ന്നരികില്‍ വാ തിന്മവിട്ടു- പാപി\nഎളിയവരോടു തിരുക്കരുണകള്‍ തോന്നി\n\nതെളിയിച്ചു വിശുദ്ധ വഴിയിന്നുപദേശം\n\nകളിയല്ലിന്നിതു നിന്റെ മനതളിരില്‍ പതിക്കി--\n\nലഴിയാ ഭാഗ്യം ലഭിക്കുമതിനു സംശയമില്ല പാപി\n\n(gl. ജെ. വര്‍ക്കി)\n"
}