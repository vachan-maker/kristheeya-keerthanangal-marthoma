{
    "songNumber": 168,
    "lyrics": "കാമോദരി - ആദിതാളം\nപല്ലവി\nനസറയ്യനാകും യേശു നാ-ഥന്‍ - ദൈവ...\nനന്ദനന്‍ എഴുന്നരുളീടുന്നു കൃപയോടിന്നേരം\nഅനുപല്ലവി\nനാശമുണ്ടാക്കുന്ന പാപ നഷ്ടകഷ്ടങ്ങളകറ്റി\nമാസുവിശേഷ രക്ഷയെ മംഗലമായ്‌ നല്‍കിടുവാന്‍- നസ\nചരണങ്ങള്‍\nആണി ചേര്‍ത്ത പാദങ്ങളാല്‍ അന്‍പില്‍ നടകൊ-ണ്ടു-\nഅലിവുള്ളതിരുകണ്‍കള്‍ ചുറ്റും നോക്കിക്കൊണ്ട്‌\nക്ഷീണമെന്യേ നന്മചെയ്യും തൃക്കരങ്ങള്‍ നീട്ടിക്കൊണ്ടു\nദേവനീതി നിവര്‍ത്തിച്ചു ദിവ്യ കൃപ-ശോഭയോടെ- നസ\nപാപരോഗങ്ങള്‍ക്കു തക്ക ഓഷധങ്ങള്‍ കൊണ്ടു\nപാവപ്പെട്ടവര്‍ക്കു നല്‍കാന്‍ നന്മ ബലി കൊണ്ടു.\nകോപമില്ലാത്ത ഗുണവാന്‍ ഗുരുവായുദിച്ച പരന്‍\nകോടി ലോകങ്ങള്‍ക്കു രാജന്‍ കരുണക്കണ്‍കളുള്ളവന്‍- നസ\nപാപകുഷ്ഠ രോഗികളെ പക്ഷത്തോടു നോക്കി-\nപക്ഷവാതം നീക്കും ശക്തി കാണിച്ചിടാന്‍ നോക്കി\nശാപകുരുടര്‍ക്കു കാഴ്ച ചന്തമേ നല്‍കുന്നതിനും\nചത്തപാപികള്‍ക്കു ജീവന്‍ ശക്തിയും അരുള്‍വതിനും- നസ\nപേടി ലജ്ജയുള്ളവരെ കടക്കണ്ണാല്‍ നോക്കി-\nപിഴച്ച മാ പാപികളെ അലിവോടു നോക്കി-\nവാടി നില്‍ക്കും പാപികളെ വിളിച്ചു കരുണയോടെ\nമഹത്വം രക്ഷ നല്‍കീടാന്‍ എഴുന്നരുളുന്നന്‍പോടെ നന\n\n(മോശവല്‍സലം)\n"
}