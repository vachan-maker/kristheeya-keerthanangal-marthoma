{
    "songNumber": 426,
    "lyrics": "ആനന്ദഭൈരവി-ആദിതാളം\nക്രിസ്തുയേശു ശിഷ്യരുടെ കാലുകളെ കഴു.--\nകീട്ടു തന്നുടുപ്പുകളുടുത്ത ശേഷം\nപിന്നെയും ചാരിയിരുന്നു ചൊന്നവരോടു ഞാന്‍\nഇന്നു നിങ്ങളോടു ചൊന്നതിന്നതെന്നുള്ളില്‍\nനിങ്ങള്‍ അറിയുന്നുവോ ഗുരുവുമധിപനുമെ-\nന്നിങ്ങനെ നിങ്ങള്‍ വിളിച്ചിടുന്നതെന്നെ\nഅങ്ങനെ ഞാനാകയാല്‍ നന്നായുരയ്ക്കുന്നുയെന്നാല്‍-\nനിങ്ങളുടെ നാഥനും ഗുരുവുമായ ഞാന്‍\n\nനിങ്ങള്‍പാദങ്ങളെ കഴുകിയെങ്കില്‍ തമ്മില്‍-\nനിങ്ങളും പാദങ്ങളെ കഴുകേണ്ടതാകുന്നു\nനിങ്ങളോടു ചെയ്തവണ്ണം നിങ്ങളും ചെയ്യാനൊരു\nമംഗല ദൃഷ്ടാന്തമിന്നു തന്നു നിങ്ങള്‍ക്ക്‌\nആമേനാമേന്‍ നിങ്ങളോടു ഞാനുരയ്ക്കുന്നു തന്‍-\nകര്‍ത്താവിനേക്കാള്‍ ദാസനുമയച്ചവനെക്കാള്‍\nദൂതനും വലുതല്ലിവ നിങ്ങളറിയുന്നെങ്കില്‍-\nചെയ്തുവെന്നാലവ നിങ്ങള്‍ ധന്യരാകുന്നു\nഇങ്ങനെ താഴ്‌മ ഉപദേശിച്ച യേശുവേ ദോഷം-\nതിങ്ങിയേറ്റം പൊങ്ങിയുള്ളോരീയടിയനെ\nഭംഗിയില്‍ താഴ്മപ്പെടുത്തി മംഗലമാക്കി--\n\nകൃപ താങ്ങുവാന്‍ തിരുകടാക്ഷമിങ്ങു നല്‍കുക\n\n(യുസ്തൂസ്‌ യൌസേഫ്‌)\n"
}