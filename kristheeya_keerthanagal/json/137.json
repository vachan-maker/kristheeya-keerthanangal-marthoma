{
    "songNumber": 137,
    "lyrics": "ആദിതാളം\n\nദേവേശാ! യേശുപരാ! ജീവനെനിക്കായ്‌ വെടിഞ്ഞോ?\n\nജീവനറ്റപാപികള്‍ക്കു - നിത്യജീവന്‍ കൊടുപ്പാനായ്‌ നീ മരിച്ചോ?\nഗതശമന പൂവനത്തില്‍ അധികഭാരം വഹിച്ചതിനാല്‍\nഅതിവ്യഥയില്‍ ആയിട്ടും താതനിഷ്ടം നടപ്പാനായനുസരിച്ചോ?\nഅന്നാസിന്‍ അരമനയില്‍ മന്നവാ! നീ വിധിക്കപ്പെട്ടു\nകന്നങ്ങളില്‍ കരങ്ങള്‍കൊണ്ടു മന്നാ! നിന്നെ അടിച്ചവര്‍ പരിഹസിച്ചു\nപീലാത്തോസെന്നവനും വിലമമതിച്ചു കുരിശേല്പിച്ചു\nതലയില്‍ മുള്ളാല്‍ മൂടിയുംവച്ചു പലര്‍ പല പാടുകള്‍ ചെയ്തു നിന്നെ-\nബലഹീനനായ നീയും വലിയ കൊലമരം ചുമന്നു\nതലയോടിട മലമുകളില്‍ അലിവില്ലാതയ്യോ! യൂദര്‍-നടത്തി നിന്നെ\nതിരുക്കരങ്ങള്‍ ആണികൊണ്ടു-മരത്തോടു ചേര്‍ത്തടിച്ചു\nഇരുവശത്തും കുരിശിതരാം ഇരുകള്ളര്‍ നടുവില്‍ നീ മരിച്ചോ പരാ?\nകഠിനദാഹം പിടിച്ചുതിനാല്‍ കാടി വാങ്ങാനിടയായോ?\nഉടുപ്പുകൂടിചീട്ടിട്ടു ഉടമ്പും കുത്തിത്തുറന്നോ-രുധിരം ചിന്താന്‍?\nനിന്‍ മരണം കൊണ്ടെന്റെ -വന്‍നരകം നീ അകറ്റി\nനിന്‍മഹത്വം തേടിയിനി എന്‍ കാലം കഴിപ്പാന്‍ കൃപ നല്‍കണമേ!\n\n(പി. വി. ജോസഫ്‌)\n"
}