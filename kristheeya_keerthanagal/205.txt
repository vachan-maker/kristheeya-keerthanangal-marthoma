കാശിക-ആദിതാളം
പല്ലവി
പരനേ! തൃക്കടക്കണ്ണാല്‍ നോക്കണമേ-എന്റെ
പാപ ദുഃഖമൊക്കെയും തീര്‍ക്കണമേ
ചരണങ്ങള്‍

സ്ഥിരനല്ലാത്ത എന്നെവെടിയാതെ ഞാന്‍
ചെയ്ത കുറ്റം ഒന്നും നീ ഓര്‍ക്കാതെ.

ആദിയന്തമില്ലാത്ത സകലേശാ! സത്യം
അളവതില്ലാത്ത-നിതൃയവാസാ- ന

മായാവലയില്‍പെട്ടു കുടുങ്ങാതെ- ലോക
വാഴ്വില്‍ മയങ്ങിമനം കലങ്ങാതെ

അടിയനിന്നരുള്‍ ചെയ്തീടരുതോ! നിന്റെ
അടിമയ്ക്കു നീയെന്യെ-ഗതി ഏതോ?

വഞ്ചക മനസ്സിനെ മാറ്റണമേ- എന്റെ
നെഞ്ചകം നീ പുതുതാക്കണമേ-

(തോമസ്‌ ജോണ്‍?)
