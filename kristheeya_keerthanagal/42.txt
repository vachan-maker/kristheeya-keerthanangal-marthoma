ആദിതാളം

നാഥാ ചൊരിയണമെ- നിന്‍ കൃപ ദാസരിന്‍മേല്‍
ഏകീടേണം ആശിഷമാരി- ഏഴകളിന്‍ നടുവില്‍

പാടിപുകഴ്ത്തിടാന്‍ പാപികള്‍ ഞങ്ങള്‍

പാവനമാം നിന്‍ പരിശുദ്ധനാമം

വാനിലും ഭൂവിലും മേലായനാമം (2)

ഉന്നതനേശു നാമം- നാഥാ

പ്രാര്‍ത്ഥനചെയ്വാന്‍ പ്രാപ്തിയെ നല്‍കാന്‍

കാത്തിരുന്നീടാന്‍ കാഴ്ചയേകുക

വിശ്വസിപ്പാന്‍ ആശ്രയിപ്പാന്‍ (2)

ശക്തി നല്‍കീടുക- നാഥാ

ഉന്നത ദേവാ നിന്‍ വചനങ്ങള്‍

ഉളളിലെ കണ്‍കള്‍ ഉളളപോല്‍ കാണ്‍മാന്‍

ഉളളങ്ങളെ ഉണര്‍ത്തീടണേ (2)

സര്‍വ്വ വല്ലഭനേ- നാഥാ
(ജോണ്‍ ഫിലിപ്പ്‌, അയത്തില്‍)
