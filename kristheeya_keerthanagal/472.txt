ഇതുവരെ എന്നെ കരുതിയ നാഥാ
ഇനിയെനിക്കെന്നും തവ കൃപമതിയാം
ഗുരുവരനാം നീ കരുതുകിലെന്നെ
പുനരൊരു കുറവും വരികില്ല പരനേ
അരികളിന്‍ നടുവില്‍ വിരുന്നൊരുക്കും നീ
പരിമളതൈലം പകരുമെന്‍ ശിരസ്സില്‍ ഇതുവരെ
കരുണയിന്‍ കരത്തില്‍ കരുതലില്ലാത്ത
ഒരു നിമിഷവുമീ മരുവിലില്ലെനിക്ക്‌
ഇരവിലെന്‍ ഒളിയായ്‌ പകലിലെന്‍ തണലായ്‌
ഒരു നിമിഷവും നീ പിരിയുകയില്ല ഇതുവരെ
മരണത്തിന്‍ നിഴല്‍ താഴ്വരയതിലും ഞാന്‍
ശരണമറ്റവനായ്‌ പരിതപിക്കാതെ
വരുമെനിക്കരികില്‍ വഴി പതറാതെ
കരം പിടിച്ചെന്നെ നടത്തിടുവോന്‍ നീ ഇതുവരെ
(M.E. Cherian)
