ആദിതാളം

മധുരം മധുരം മനോഹരം നല്‍
തേനിലും മധുരം തിരുവചനം

മേല്‍ത്തരമാം പൊന്‍ അതിനോടതുല്യം

തങ്കവും അതിനോടു സമമല്ല- മധുരം
പാതയില്‍ ശോഭിത ദീപമതായി

കൂരിരുള്‍ ആകെ അകറ്റിടും മധുരം
അരിയോടു പൊരുതാന്‍ അരികില്‍ മരുവും
ശരിയാം ഉടവാള്‍ അതുനൂനം- മധുരം
രിപുവാം പാമ്പിന്‍ ദംശനമേറ്റു മ-
രിച്ചോര്‍ക്കെല്ലാമുയിരേകും മധുരം
വഴിയറിയാതെ ഉഴലും മര്‍ത്യനു

തെളിവായ്‌ മാര്‍ഗ്ഗം വെളിവാക്കും മധുരം
ആത്മവിശപ്പാല്‍ വലയുന്നോര്‍ക്ക്‌

ഭക്ഷണമാകും മന്നയിത്‌- മധുരം

അദ്ധ്വാനിക്കും മനുജര്‍ക്കഖിലം
ആശ്വാസത്തിന്നുറവിടമാം- മധുരം
